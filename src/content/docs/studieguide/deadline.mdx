
title: "Deadline" 
description: Hur flexibel är en deadline.
sidebar:
    order: 0040


Så här fungerar deadlines i den här kursen.

Plan A ska alltid vara att hålla deadlines. Skapa en plan B om du behöver, informationen nedan beskriver riktlinjerna för plan B.


## Hur fungerar en deadline i den här kursen?

Om du når deadline – var nöjd med dig själv. Det är god praxis att hålla en deadline. Det är ett av bevisen man kan visa upp på att man gör ett bra arbete. Det är vad som förväntas av dig som en professionell individ.

Jag kommer att rätta de inkomna inlämningarna **inom 15 arbetsdagar**.



## Kan du förlänga en deadline ”för min skull, snälla”?

> Jag har en riktigt bra ursäkt, kan du förlänga deadline för mig?

Nej. Det är orättvist mot de som håller deadline och tar bort både pressen och tillfredsställelsen av att faktiskt nå en deadline.

Jag känner mig vanligtvis inte bekväm med att ändra deadlines, eller att förlänga dem, så betrakta dem som fastslagna vid ett visst datum och en viss tid.

Det beror inte på din ursäkt, det beror på min syn på deadlines och hur de påverkar studentgruppen i stort.


## Vad är konsekvensen av att missa en deadline?

> Vad händer om jag lämnar in på söndag eller måndag eller nästa fredag?

Att missa deadline innebär att du sorteras i en annan hatt (eller hög). Alla inlämningar i den hatten är inte garanterade att bli rättade inom 15 arbetsdagar. De rättas senare, eller när tid blir tillgänglig, eller vid nästa om-inlämningsdatum.


## När är ”senare”?

Du kan vara säker på att det kommer att bli rättat vid nästa deadline för om-inlämning. Det finns ”alltid” ett nästa datum för att göra om-inlämningar.


## Vad är dina rekommendationer?

Fortsätt med ditt arbete. Gör ditt bästa. Lämna in när du är klar, även om det är efter deadline.

Försök att förbättra dina färdigheter i att hålla en deadline. Sådana färdigheter är mycket uppskattade i alla arbetsmiljöer.

Håll tummarna och hoppas på det bästa med bedömningen, det kan komma tidigare, men förvänta dig det värsta om du missar deadline.
